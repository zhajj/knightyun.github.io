---
title: 总结法
layout: post
categories: 写作基础 表现手法
tags: 写作基础 表现手法
---

〔释义〕 这是一种在文章收笔处对全文内容进行总体归纳，全面总结，并做出概括性提示的一种结尾方法。这种结尾方法能使内容更加明确、完整，使读者获得深刻印象并加深对文章内容的理解。但是必须是在表意非常明确的文章中才宜于采用这种结尾方法，并且要做出全面的归纳、概括。

〔示例〕 (秦)李斯：《谏逐客书》

臣闻吏议逐客，窃以为过矣!昔缪公求士，西取由余于戎，东得百里奚于宛，迎蹇叔于宋，来丕豹、公孙支于晋。此五子者，不产于秦，而缪公用之，并国二十，遂霸西戎。孝公用商鞅之法，移风易俗，民以殷盛，国以富强。百姓乐用，诸侯亲服，获楚、魏之师，举地千里，至今治强。惠王用张仪之计，拔三川之地，西并巴、蜀，北收上郡，南取汉中，包九夷，制鄢、郢，东据成皋之险，割膏腴之壤，遂散六国之从，使之西面事秦，功施到今。昭王得范睢，废穰侯，逐华阳，强公室，杜私门，蚕食诸侯，使秦成帝业。此四君者，皆以客之功。由此观之，客何负于秦哉?向使四君却客而不内，疏士而不用，是使国无富利之实，而秦无强大之名也。

今陛下致昆山之玉，有随、和之宝，垂明月之珠，服太阿之剑，乘纤离之马，建翠凤之旗，树灵鼍之鼓：此数宝者，秦不生一焉，而陛下悦之，何也?必秦国之所生然后可，则是夜光之璧，不饰朝廷；犀、象之器，不为玩好；郑、卫之女，不充后宫；而骏良駚騠，不实外厩；江南金锡不为用，西蜀丹青不为采。所以饰后宫、充下陈、娱心意、悦耳目者，必出于秦然后可，则是宛珠之簪、傅玑之珥、阿缟之衣、锦绣之饰，不进于前；而随俗雅化、佳冶窈窕，赵女不立于侧也。夫击瓮叩缶，弹筝搏髀，而歌呼呜鸣快耳目者，真秦之声也。郑卫、桑间、韶虞、武象者，异国之乐也。今弃击瓮叩缶而就郑卫，退弹筝而取韶虞，若是者何也?快意当前，适观而已矣。今取人则不然，不问可否，不论曲直，非秦者去，为客者逐。然则是所重者，在乎色、乐、珠、玉，而所轻者，在乎人民也。此非所以跨海内、制诸侯之术也。

臣闻地广者粟多，国大者人众，兵强则士勇。是以泰山不让土壤，故能成其大；河海不择细流，故能就其深；王者不却众庶，故能明其德。是以地无四方，民无异国，四时充美，鬼神降福，此五帝三王之所以无敌也。今乃弃黔首以资敌国，却宾客以业诸侯，使天下之士，退而不敢西向，裹足不入秦，此所谓藉寇兵而赍盗粮者也。夫物不产于秦，可宝者多!士不产于秦，而愿忠者众。今逐客以资敌国，损民以益仇，内自虚而外树怨于诸侯，求国无危，不可得也。

〔简析〕 这是一篇议论性散文，材料翔实、充分，说理透彻、明确。文章先列述秦国先祖重用客卿使之殷盛富强的事实，说明客卿有功于秦的道理。再从现实说起，指出秦王“重物轻人”不是“跨海内、制诸侯之术”。接着又从正反两方面论证，阐明逐客的必然结果。至此不可逐客的道理已经阐述清楚，但作者为了进一步强调逐客的利害关系，并呼应开头的观点，最后对全文内容做了总结，使文章首尾圆合，内容也更加完整，并且进一步加深了读者的认识。 