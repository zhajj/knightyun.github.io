---
title: 缘理抒情
layout: post
categories: 抒情方法
tags: 抒情方法
---

〔释义〕 亦称寓情于理，或寄情于理。这是说理中蕴含着感情，感情通过说理来抒发的一种间接抒情方法。这种抒情方法是情与理的有机统一，因此说理既有说服力，也有感染力；而抒情既有感染性，也有哲理性，理因情生，情以理显，情理并茂，相得益彰。具体运用时要防止理不胜情、情不胜理的弊端，既要使说理深刻，又要使感情浓烈。

〔示例〕 (三国蜀)诸葛亮：《后出师表》

先帝虑汉贼不两立，王业不偏安，故托臣以讨贼也。以先帝之明，量臣之才，固知臣伐贼，才弱敌强也；然不伐贼，王业亦亡，惟坐而待亡。孰与伐之?是故托臣而弗疑也。臣受命之日，寝不安席，食不甘味，思惟北伐，宜先入南。故五月渡泸，深入不毛，并日而食，臣非不自惜也，顾王业不可偏安于蜀都，故冒危难以奉先帝之遗意，而议者谓为非计。今贼适疲于西，又务于东，兵法乘劳，此进趋之时也，谨陈其事如左：高帝明并日月，谋臣渊深，然涉险被创，危然后安，今陛下未及高帝，谋臣不如良平，而欲以长策取胜，坐定天下，此臣之未解一也；刘繇、王朗各据州郡，论安言计，动引圣人，群疑满腹，众难塞胸，今岁不战，明年不征，使孙策坐大，遂并江东，此臣之未解二也；曹操智计，殊绝于人，其用兵也，仿佛孙吴，然困于南阳，险于乌巢，危于祁连，逼于黎阳，几败北山，殆死潼关，然后伪定一时尔，况臣才弱，而欲以不危而定之，此臣之未解三也；曹操五攻昌霸不下，四越巢湖不成，任用李服而李服图之，委任夏侯而夏侯败亡，先帝每称操为能，犹有此失，况臣驽下，何能必胜，此臣之未解四也；自臣到汉中，中间期年耳，然丧赵云阳群马玉阎芝丁立白寿刘郃邓铜等及曲长屯将七十余人，突将无前，賨叟青羌，散骑武骑，一千余人，此皆数十年之内，所纠合之四方精锐，非一州之所有，若复数年，则损三分之二也，当何以图敌，此臣之未解五也；今民穷兵疲，而事不可息，事不可息，则住与行，劳费正等，而不及早图之，欲以一州之地，与贼持久，此臣之未解六也。夫难平者事也。昔先帝败军于楚，当此时，曹操拊手，谓天下已定，然后先帝东连吴越，西取巴蜀，举兵北征，夏侯授首，此操之失计，而汉事将成也。然后吴更违盟，关羽毁败，秭归蹉跌，曹丕称帝，凡事如是，难可逆料。臣鞠躬尽力，死而后已，至于成败利钝，非臣之明所能逆睹也。

〔简析〕 这是一篇表疏，主要是说理，但也抒发了感情。文章从六个方面陈述了审量形势，当机立断，适时北进，发展汉室的道理，但字里行间又溢满了鞠躬尽力、死而后已的拳拳之情。既以理胜，也以情溢，是本文的显著特色。 