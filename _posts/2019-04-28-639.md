---
title: 分结法
layout: post
categories: 表现手法
tags: 表现手法
---

〔释义〕 作为一种结尾方法，它是在文章收笔时对前边叙写或分析的内容分别作出或末类并列或推后递进的两个或两个以上的结论。这种结尾能充分表达作者对事物的看法，使思想内容条分缕析，但是必须在文章有两方面与两方面以上的内容，或有两种与两种以上的针对性的前提下才适宜使用。

〔示例〕 (宋)苏轼：《石钟山记》

水经云：“彭蠡之口，有石钟山焉。”郦元以为下临深潭。微风鼓浪，水石相搏，声如洪钟。是说也，人常疑之。今以钟磬置水中，虽大风浪不能呜也，而况石乎?至唐李渤，始访其遗踪，得双石于潭上，扣而聆之，南声函胡，北音清越，枹之响腾，余韵徐歇，自以为得之矣。然是说也，余尤疑之。石之铿然有声者，所在皆是也，而此独以钟名，何哉?

元丰七年，六月丁丑，余自齐安舟行，适临汝。而长子迈，将赴饶之德兴尉，送之至湖口，因得观所谓石钟者。寺僧使小童持斧于乱石间，择其一二，扣之硿硿然，余固笑而不信也。至其夜月明，独与迈乘小舟，至绝壁下，大石侧立千尺，如猛兽奇鬼，森然欲搏人，而山出栖鹘，闻人声亦惊起，磔磔云霄间，又有若老人欬，且笑山谷中者，或曰：“此鹳鹤也。”余方心动欲还，而大声发于水上，噌吰如钟鼓不绝。舟人大恐，徐而察之，则山下皆石穴罅，不知其浅深，微波入焉，涵澹澎湃，而为此也。舟回至两山间，将入港口，有大石当中流，可坐百人，空中而多窍，与风水相吞吐，有窾坎镗鞳之声，与向之噌吰者相应，如乐作焉。因笑谓迈曰：“汝识之乎?噌吰者，周景王之无射也；窾坎镗鞳者，魏献子之歌钟也，古之人不余欺也。事不目见耳闻，而臆断其有无，可乎?”郦元之所见闻，殆与余同，而言之不详。士大夫终不肯以小舟夜泊绝壁之下，故莫能知；而渔工水师，虽知而不能言，此世所以不传也。而陋者乃以斧斤考击而求之，自以为得其实。余是以记之，盖叹郦元之简，而笑李渤之陋也。

〔简析〕 本文是考察和说明石钟山命名原因的。开篇就郦道元和李渤的两种说法提出质疑，然后以亲自游历石钟山之所见闻，说明了石钟山之所以能发出钟鼓声的真相，在此基础上分别就两种说法作出结论，肯定了郦道元的说法，但认为失之过简；否定了李渤的见解，指出其过于浅陋。这样收结全文，与开头相互呼应，一脉相承，使文章所针对的两个问题都有了着落，保证了内容的完整和结构的严谨。 