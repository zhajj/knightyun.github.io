---
title: 铺陈法
layout: post
categories: 小说写作-间接描写
tags: 小说写作-间接描写
---

〔释义〕 亦称敷陈法，由“赋”发展而来。这是一种不凭借他物，不用比、兴，而直叙其事的写作方法。这种方法能朴实自然、细致详尽地叙事、写景、状物、抒情、议论，从而增强文章气势。但必须运用恰当，又有真切的感受，不可过分铺陈，使文章烦琐冗长，否则会让人感到枯燥沉闷，最好结合使用比兴手法。

〔示例〕 (晋)李密：《陈情表》

臣密言：臣以险衅，夙遭闵凶。生孩六月，慈父见背；行年四岁，舅夺母志。祖母刘愍臣孤弱，躬亲抚养。臣少多疾病，九岁不行。零丁孤苦，至于成立。既无叔伯，终鲜兄弟，门衰祚薄，晚有儿媳。外无期功强近之亲，内无应门五尺之僮，𦬮䒯孑立，形影相吊。而刘夙婴疾病，常在床蓐，臣侍汤药，未曾废离。

逮奉圣朝，沐浴清化。前太守臣逵，察臣孝廉；后刺史臣蒙，举臣秀才。臣以供养无主，辞不赴命。诏书特下，拜臣郎中，寻蒙国恩，除臣洗马。猥以微贱，当侍东宫，非臣陨首所能上报。臣具以表闻，辞不就职。诏书切峻，责臣逋慢；郡县逼迫，催臣上道；州司临门，急于星火。臣欲奉诏奔驰，则以刘病日笃，欲苟循私情，则告诉不许。臣之进退，实为狼狈。

伏惟圣朝以孝治天下，凡在故老，犹蒙矜育，况臣孤苦，特为尤甚。且臣少事伪朝，历职郎署，本图宦达，不矜名节。今臣亡国贱俘，至微至陋，过蒙拔擢，宠命优渥，岂敢盘桓，有所希冀!但以刘日薄西山，气息奄奄，人命危浅，朝不虑夕。臣无祖母，无以至今日，祖母无臣，无以终余年。母孙二人，更相为命，是以区区，不能废远。

臣密今年四十有四，祖母刘今年九十有六，是臣尽节于陛下之日长，报刘之日短也，乌鸟私情，愿乞终养。臣之辛苦，非独蜀之人士及二州牧伯所见明知，皇天后土，实所共鉴，愿陛下矜愍愚诚，听臣微志，庶刘侥幸，保卒余年。臣生当陨首，死当结草。臣不胜犬马怖惧之情，谨拜表以闻。

〔简析〕 这是一篇表达“辞不赴命”理由的散文，通篇以铺陈为主，顺序而下，层层推进，先写报答祖母养育之恩的原因，再写因“刘病日笃”不能奉诏的两难处境，又写母孙二人相依为命的至深关系，最后表达自己的心愿，提出要求，处处突出“孝”字，直言其事，不事雕饰，历述了“愿讫终养，辞不赴命”的理由，写得情真意切，撼人心魄，成为千古流传的名篇佳作。 