---
title: 以议代叙法
layout: post
categories: 表现手法
tags: 表现手法
---

〔释义〕 作为散文的一种表述方法，是指作者通过议论去写事物的情貌、状态，或通过文中人物的议论反映其生平事迹。采用以议代叙方法一般是因为某些事实的交代并非文章重点所在，而说理才是其揭示主旨的关键，所以事实或者作为铺垫，或者是议论的具体说明。这样写不仅能节省笔墨，实出重点，也能使主旨鲜明、显豁。但是，对议论的使用要恰如其分，不然就会削弱散文以情感人的作用。

〔示例〕 (唐)韩愈：《圬者王承福传》

圬之为技，贱且劳者也。有业之，其色若自得者，听其言，约而尽。问之，王其姓，承福其名，世为京兆长安农夫。天宝之乱，发人为兵，持弓矢十三年，有官勋，弃之未归，丧其土田，手镘衣食。余三十年，合于市之主人，而归其屋食之当焉，视时屋食之贵贱，而上下其圬之佣以偿之。有余，则以与道路之废疾饿与焉。又曰：“粟，稼而生者也；若布与帛，必蚕绩而后成者也。其他所以养生之具，皆待人力而后完也，吾皆赖之。然人不可偏为，宜乎各致其能以相生也。故君者，理我所以生者也；而百官者，承君之化者也。任有大小，惟其所能，若器皿焉。食焉而怠其事，必有天殃，故吾不敢一日合镘以嬉。夫鏝易能，可力焉，又诚有功，取其值，息劳无愧，吾心安焉；夫力易强而有功也。心虽强而有智也。用力者使于人，用心者使人，亦其宜也。吾特择其易为而无愧者取焉。嘻!吾操镘以入富贵之家有年矣。有一至者焉，又往过之，则为墟矣；有再至三至者焉，而往过之，则为墟矣。问之其邻，或曰：‘噫，刑戮也。’或曰：‘身既死而其子孙不能有也。’或曰：‘死而归之官也。’吾以是观之，非所谓食焉怠其事而得天殃者邪；非强心以智而不足，不择其才之称否而冒之者邪；非多行可愧，知其不可而强为之者邪。将富贵难守，薄功而厚飨之者邪；抑丰悴有时，一去一来而不可常者邪。吾之心悯焉，是故择其力之可能者行焉。乐富贵而悲贫贱，我岂异于人哉?”又曰：“功大者，其所以自奉也博，妻与子，皆养于我者也。吾能薄而功小，不有之可也；又吾所谓劳力者，若立吾家而力不足，则心又劳也。一身而二任焉，虽圣者不可为也。”愈始闻而惑之，又从而思之，盖贤者也，盖所谓独善其身者也。然吾有讥焉，谓其自为也过多，其为人也过少，其学杨朱之道者邪。杨之道，不肯拔我一毛而利天下。而夫人以有家为劳心，不肯一动其心以畜其妻子，其肯劳其心以为人乎哉?虽然，其贤于世之患不得之而患失之者，以济其生之欲，贪邪而亡道，以丧其身者，其亦远矣。又其言有可以警余者，故余为之传，而自鉴焉。

〔简析〕 这本是一篇传记散文，应当描叙其生平事迹，但韩愈却一反常规，在略叙一段王承福生平之后，大半篇幅用于王承福自述，这些话都是议论为人处世的道理，从而说明他的处世哲学，同时也交代了自身的经历。最后作者又对王承福的处世态度做了分析、评价，也是议论。本篇之所以以议代叙，在于作者托其言而达规世之意。显然，这样写意图会更加明确，主旨会更加突出，效果会更加直接。不过，我们并不完全同意王承福的处世哲学。 