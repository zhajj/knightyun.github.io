---
title: 正起开头法
layout: post
categories: 写作基础 表现手法
tags: 写作基础 表现手法
---

〔释义〕 是从正面扣紧题目和中心内容的一种开头方法。这种开头或者发表议论，揭示题旨；或者抒发感情，表明态度；或者叙写事实，顺序而起；或记写人物，从头写起。这种开头既顺当、自然，又能醒明本旨，但要避免平铺直叙，没有涟漪。

〔示例〕 (宋)苏轼：《超然台记》

凡物皆有可观，苟有可观，皆有可乐，非必怪奇伟丽者也。餔糟啜醨，皆可以醉；果蔬草木，皆可以饱。推此类也，吾安往而不乐。夫所为求福而辞祸者，以福可喜而祸可悲也。人之所欲无穷，而物之可以足吾欲者有尽，美恶之辨战于中，而去取之择交乎前，则可乐者常少，而可悲者常多，是谓求祸而辞福。夫求祸而辞福，岂人之情也哉?物有以盖之矣。彼游于物之内，而不游于物之外。物非有大小也，自其内而观之，未有不高且大者也。彼挟其高大以临我，则我常眩乱反覆，如隙中之观斗，又乌知胜负之所在，是以美恶横生，而忧乐出焉，可不大哀乎?予自钱塘移守胶西，释舟揖之安，而服车马之劳；去雕墙之美，而庇采椽之居；背湖山之观，而行桑麻之野。始至之日，岁比不登，盗贼满野，狱讼充斥，而斋厨索然，日食杞菊，人固疑予之不乐也。处之期年，而貌加丰，发之白者，日以反黑。予既乐其风俗之淳，而其吏民亦安予之拙也。于是治其园囿，洁其庭宇，伐安丘高密之木，以修补破败，为苟完之计。而园之北，因城以为台者旧矣，稍葺而新之。时相与登览，放意肆志焉。南望马耳常山，出没稳现，若近若远，庶几有隐君子乎?而其东则庐山，秦人庐敖之所从遁也；西望穆陵，隐然如城郭，师尚父齐威公之遗烈，犹有存者；北俯潍水，慨然大息，思淮阴之功，而吊其不终。台高而安，深而明，夏凉而冬温，雨雪之朝，风月之夕，予未尝不在，客未尝不从。撷园疏，取池鱼，酿秫酒，瀹脱粟而食之，曰乐哉游乎。予弟子由，适在济南，闻而赋之，且名其台曰超然。以见予之无所往而不乐者，盖游于物之外也。

〔简析〕 本篇处处扣紧“超然”着墨，落在一个“乐”字上，开篇一段议论从正面入题，说明只要超然物外，不管环境好恶，饮食粗细，都能获得乐趣的道理，然后接写自己自得其乐的生活，使“貌加丰”，“发之白者，日以反黑”，全是“超然”的必然结果。全文结构谨严，条理清晰，始终没有脱离“超然”而自得其乐的立意。 