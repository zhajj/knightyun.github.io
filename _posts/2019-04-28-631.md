---
title: 引喻推广法
layout: post
categories: 小说写作-结尾
tags: 小说写作-结尾
---

〔释义〕 这是一种有特定含义的结尾方法，它是在叙事或比喻的基础上，就其特定的意思作联想、引申、类推，从而扩充和升华文章的思想，收束全文。这种结尾方法能扩展文章的内容，深化文章的思想，其推广的文字往往是一篇的点睛之笔。但是，结尾所表述的内容一定要同叙事或比喻的内容有内在的必然联系，不能生拼硬凑或牵强附会。

〔示例〕 (春秋战国)庄子：《逍遥游》

北冥有鱼，其名为鲲。鲲之大，不知其几千里也；化而为鸟，其名为鹏。鹏之背，不知其几千里也；怒而飞，其翼若垂天之云。是鸟也，海运则将徒于南冥。南冥者，天池也。《齐谐》者，志怪者也。《谐》之言曰：“鹏之徙于南冥也，水击三千里，抟扶摇而上者九万里，去以六月息者也。”野马也，尘埃也，生物之以息相吹也。天之苍苍，其正色邪?其远而无所至极邪?其视下也，亦若是则已矣。且夫水之积也不厚，则其负大舟也无力；覆杯水于坳堂之上，则芥为之舟，置杯焉则胶，水浅而舟大也。风之积也不厚，则其负大翼也无力。故九万里则风斯在下矣，而后乃今培风；背负青天而莫之夭阏者，而后乃今将图南。蜩与学鸠笑之曰：“我决起而飞，枪榆枋，时则不至，而控于地而已矣；奚以之九万里而南为!”适莽苍者，三餐而反，腹犹果然；适百里者，宿春粮；适千里者，三月聚粮。之二虫又何知!小知不及大知，小年不及大年。奚以知其然也?朝菌不知晦朔，蟪蛄不知春秋：此小年也。楚之南有冥灵者，以五百岁为春，五百岁为秋；上古有大椿者，以八千岁为春，八千岁为秋：此大年也。而彭祖乃今以久特闻，众人匹之，不亦悲乎?

汤之问棘也是已：“穷发之北，有冥海者，天池也。有鱼焉，其广数千里，未有知其脩者，其名为鲲。有鸟焉，其名为鹏，背若泰山，翼若垂天之云；抟扶摇羊角而上者九万里，绝云气，负青天，然后图南，且适南冥也。斥鴳笑之曰：‘彼且奚适也!我腾跃而上，不过数仞而下，翱翔蓬蒿之间，此亦飞之至也。而彼且奚适也!’”此小大之辩也。

故夫知效一官，行比一乡，德合一君，而微一国者，其自视也亦若此矣。而宋荣子犹然笑之。且举世而誉之而不加劝，举世而非之而不加沮，定乎内外之分，辩乎荣辱之境，斯已矣。彼其于世，未数数然也。虽然，犹有未树也。夫列子御风而行，泠然善也，旬有五日而后反。彼于致福者，未数数然也。此虽免乎行，犹有所待者也。若夫乘天地之正，而御六气之辩，以游无穷者，彼且恶乎待哉?故曰：至人无已，神人无功，圣人无名。

……

〔简析〕 《逍遥游》是我国散文史上的名作，写得汪洋恣肆，纵横捭阖。作者以丰富的想象，生动的比喻，描述了一个寓言故事，然后又引申、推广到人间的现实，做出哲理性的结论，揭示了文章的中心思想，阐明了作者主张的达到绝对自由境界的观点，收束了全文。显然结尾时所表达的思想观点是在前文的一系列比喻中已经蕴含的，而一系列比喻又为其明确表述做了充分铺垫，因此到最后以人间哲理出现，成为水到渠成之势。 